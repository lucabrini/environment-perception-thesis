Per un \textbf{Robot} è cruciale mantenere un'aggiornata \textbf{rappresentazione del proprio ambiente} per poter prendere decisioni e controllare il proprio comportamento. Recentemente, i Large Language Models sono stati integrati all'interno dei robot per permettere ulteriori interazioni con l'essere umano. Questi devono essere in grado di fare reasoning su una certa rappresentazione dell'ambiente.
In questa tesi verrà presentato un approccio per la \textbf{percezione dell'ambiente} e l'integrazione delle informazioni del sensore all'interno della \textbf{base di conoscenza} di RoBee, \textbf{robot umanoide} di Oversonic Robotics. Questa base di conoscenza è a supporto del sistema di \textbf{Mission Planning}, che attraverso degli agenti LLM permette a RoBee di tradurre le richieste in linguaggio naturale dell'utente in missioni per il robot.
La \textbf{Mappa Semantica} è un'astrazione dell'ambiente circostante, che permette di rappresentare le informazioni semantiche riguardo a \textbf{oggetti e stanze} in un \textbf{grafo} con diversi tipi di nodi e archi che rappresentano le relazioni tra nodi oggetto oppure collegamenti tra nodi stanza.
Il sistema di percezione dell'ambiente è composto da due moduli principali: il \textbf{riconoscimento delle stanze} e la \textbf{generazione del grafo di scena}. Il primo individua le stanze data la mappa di occupazione dell'ambiente, mentre il secondo individua gli oggetti e le relazioni tra loro grazie a un modello di Deep Learning.
Questo primitivo sistema di mappatura semantica dell'ambiente consente a RoBee di ottenere informazioni aggiornate riguardo gli oggetti presenti nella mappa in modo efficiente e adatto al contesto real time.
Il sistema è stato testato in un contesto reale e i risultati ottenuti riguardo la creazione e l'aggiornamento della base di conoscenza sono stati soddisfacenti.