\chapter*{Introduzione}
\addcontentsline{toc}{chapter}{Introduzione}

Negli ultimi anni, il campo della robotica ha visto un significativo incremento di applicazioni e innovazioni. Lo sviluppo di nuove tecnologie e la disponibilità di nuovi strumenti hanno reso possibile la creazione di robot in grado di svolgere compiti sempre più complessi. La pianificazione automatica delle missioni è sempre stata una delle più affascinanti, ma anche una delle più tediose, attività di sviluppo in questo campo. Con l'avvento di ChatGPT e modelli simili, si è iniziato a pensare di integrare i Large Language Models, come alternativa ai classici planner, all'interno del sistema robot, con l'obiettivo di pianificare missioni autonome sulla base della descrizione in linguaggio naturale di ciò che si vuole far eseguire al robot.
